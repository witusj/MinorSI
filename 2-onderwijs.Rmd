---
title: "Onderwijs"
output: html_document
---

Voor deze minor zal gebruik worden gemaakt van een online leeromgeving. De leeromgeving biedt faciliteiten om kennis op te doen (webcolleges, wiki's en literatuur), te oefenen (casussen en quizzes), de voortgang te volgen (toetsen en opdrachten) en te communiceren (fora en blogs). Je kunt dus voor een heel groot gedeelte bepalen waar en wanneer je wilt studeren.

Zoals eerder beschreven speelt kennismaking met de praktijk van Smart Industry een grote rol binnen de minor. Er zal veel gelegenheid worden geboden om de opgedane kennis te toetsen aan de realiteit. Opdrachten zullen meestal in teams worden uitgevoerd, maar er zal ook ruimte zijn om eigen interesses te volgen en individueel aan vraagstukken te werken.

We werken met een systeem van continuous assessment, waarbij in principe iedere interactie met een activiteit of met betrokkenen (studenten, coaches, opdrachtgevers, etc.) een toetsmoment kan zijn. Er zullen geen vaste tentamenmomenten zijn; je bouwt geleidelijk een portfolio van bewijzen op op basis waarvan we zullen bepalen in hoeverre je bepaalde compententies hebt ontwikkeld.

We weten dat bedrijven zeer dringend op zoek zijn naar Smart Industry talent. Bij deze minor krijg je volop de gelegenheid om bedrijven te tonen hoe Smart je bent. Als je aan onze criteria voldoet krijg je 30 EC. Als je aan die van hun voldoet een leuke stage of misschien wel een top baan!
